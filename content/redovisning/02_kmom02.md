---
---
Redovisning kmom02
=========================

## Vilka tidigare erfarenheter har du av MVC? Använde du någon speciell källa för att läsa på om MVC? Kan du med egna ord förklara någon fördel med kontroller/modell-begreppet, så som du ser på det?

Jag skulle inte påstå att jag har någon större erfarenhet av MVC men för projektet i kursen Individuellt programvaruprojekt använde jag mig av ramverket Laravel som följer MVC. Projektet gav mig en viss inblick i hur man kan arbeta med arkitekturmönstret. Jag har inte använt någon speciellt källa för att läsa på om MVC utan har läst det som stod i guiden samt tittat på olika github repon som applicerar det. Den största fördelen med kontroller/modell som jag ser just nu är att det blir mycket bättre struktur på kontroller klasserna. Tidigare har jag haft problem med att de blir väldigt stora med mycket kod och svåra att underhålla. Genom att bryta ut kod i egna modeller har mina kontrollers blivit betydligt mycket enklare att arbeta med.

## Kom du fram till vad begreppet SOLID innebar och vilka källor använde du? Kan du förklara SOLID på ett par rader med dina egna ord?

Jag tror att jag fick en grundläggande förståelse för begreppet tillslut. Jag tyckte att det var svårt att hitta bra information om SOLID, många artiklar kändes väldigt grundliga men de jag använde var följande

https://www.freecodecamp.org/news/solid-principles-explained-in-plain-english/
https://medium.com/mindorks/solid-principles-explained-with-examples-79d1ce114ace 
https://www.digitalocean.com/community/conceptual_articles/s-o-l-i-d-the-first-five-principles-of-object-oriented-design
https://en.wikipedia.org/wiki/SOLID
https://sv.wikipedia.org/wiki/SOLID
https://www.dynabyte.se/blog/2013/12/11/hur-skriver-man-solid-kod/

SOLID är en minnesregel likt CRUD (create, read update, delete) för fem design principer som är tänkt att hjälpa en att skriva kod som är förståelig, lätt att underhålla och flexibel.

Single responsiblity: klasser ska endast ha ett ansvarsområde.

Open-close: klasser ska gå att utöka utan att ändras.

Liskov substitution: basklass-objekt ska kunna ersättas av subklass-objekt utan programmets funktion ändras.

Interface segregation: Gränssnitt ska inte tvingas bero på metoder som de inte använder.

Dependency inversion: Högnivå klasser ska inte bero på lågnivåklasser.


## Har du någon erfarenhet av designmönster och kan du nämna och kort förklara några designmönster du hört talas om?

Designmönster är något helt nytt för mig och jag ser fram emot att lära mig mer om dem.

## Vilka ramverk valde du att studera manualen för och fann du något intressant? Försök relatera mellan det Anax du använder och de ramverk du studerade i manualerna.

Jag valde att studera manualen för Laravel samt Slim och något som jag lagt märkte till är att i deras routers specificerar man en url i kombination med vilken kontroller metod/function man vill köra när en request görs till routen. I Anax lägger man istället till en mount samt en kontroller och ramverket listar sedan själv ut vilken metod som ska köras baserat på url:n i kombination med namnet på metoderna.

## Vilken är din TIL för detta kmom?

Jag har grundligt lärt mig vad begreppet SOLID innebär och vad dess syfte är. Jag har även fått friska upp minnet kring namespaces och hur man använder dem.
