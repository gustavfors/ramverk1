---
---
Redovisning kmom06
=========================

## Hur är din syn på modulen anax/htmlform och det koncept som modulen försöker lösa?

Intressant koncept som jag inte stött på tidigare. Det känns som att man kan spara väldigt mycket tid om man snabbt vill få upp en prototyp för CRUD i applikationen. Det som potentiellt känns negativt är att det verkar lite svårare att styla formulären, speciellt om man vill ha olika styles för olika formulär.

## Kan du hitta liknande lösningar när du tittar på andra ramverk?

Jag kollade lite snabbt på andra ramverk och hittade faktiskt inget som riktigt fungerar på samma sätt. Verkar dock som att t.ex blade i Laravel har något component system där man kan skapa och återanvända formulär.

## Berätta om din syn på Active record och liknande upplägg, ser du fördelar och nackdelar?

Av den lilla erfarenhet som jag nu fått av Activerecord så tycker jag att det är väldigt trevligt att arbeta med, syntaxen känns naturligt och man sparar väldigt mycket tid i jämförelse med att skriva all SQL själv. Några nackdelar med Activerecord har jag ännu inte upplevt.

## När du undersökte andra ramverk, fann du motsvarigheter till Active Record och hur såg de ut?

Laravel erbjuder en object relational mapper vid namn Eloquent som gör det enkelt att implementera Activerecord för att arbeta med databasen.

## Vad tror du om begreppet scaffolding, ser du för- och nackdelar med konceptet?

Scaffolding känns väldigt användbart för erfarna utvecklare som behöver spara tid. Jag tror dock inte att det är något som nybörjare bör använda sig av i någon större utsträckning då det potentiellt är väldigt mycket som händer bakom kulisserna som man inte riktigt förstår.

## Hittade du motsvarighet till scaffolding i andra ramverk du tittade på?

I Laravel känns det som att det finns scaffolding för i princip allt. Detta gör så klart att man kan spara väldigt mycket tid, men också som jag nämnde ovan att det kan kännas lite magiskt. Jag provade t.ex att använda mig av Laravel Jetstream vilket scaffolder följande: login, registration, email verification, two-factor authentication, session management, API support via Laravel Sanctum, och team management. Här sparar man potentiellt veckor av jobb men å andra sidan är det väldigt svårt som nybörjare att förstå hur allt fungerar.

## Hur kan man jobba med enhetstestning när man scaffoldat fram en CRUD likt Book, vill du utvecklar några tankar kring det?

Jag antar att man kan testa den på samma sätt som vi testat allt annat. Dock läste
jag på Laravel hemsida att det är möjligt att skapa en separat databas för tester som lever i minnet. Denna kan sedan användas för att testa databas funktionaliteten utan att det påverkar den riktiga databasen.


## Vilken är din TIL för detta kmom?

Jag har lärt mig vad Activerecord innebär och hur man implementerar samt använder det inom en application.