---
---
Redovisning kmom01
=========================

## Gör din egen kunskapsinventering baserat på PHP The Right Way, berätta om dina styrkor och svagheter som du vill förstärka under kursen och det kommande året.

Efter att ha läst igenom PHP The Right Way så känns det som att jag har en grundlig förståelse för samtliga områden i guiden. Det som jag känner att jag bör lägga extra mycket fokus på under året/kursen är framförallt säkerhet och testning.

## Vilket blev resultatet från din mini-undersökning om vilka ramverk som för närvarande är mest populära inom PHP (ange källa var du fann informationen)?

Resultatet från min mini-undersökning såg ungefär likadan ut som undersökningen från 2014. De mest populära ramverken 2020 är Laravel, Symfony samt codeigniter.

https://kinsta.com/blog/php-frameworks/

## Berätta om din syn/erfarenhet generellt kring communities och specifikt communities inom opensource och programmeringsdomänen.

Jag tycker att det är fantastiskt vad folk kan åstadkomma med inget mer än en delad vision. En positiv aspekt med communitys är den stora mängden information som byggts upp efter tid, nästan alla problem man stöter på kan man hitta ett svar på i något community. Dock uppfattar jag det som att man ibland får ett negativt bemötande när man är nybörjare och ställer frågor som de inte anser är tillräckligt “bra” eller onödiga då de troligen finns besvarad någonstans sedan tidigare.

## Vad tror du om begreppet “en ramverkslös värld” som framfördes i videon?

Om jag förstod begreppet korrekt så handlar det alltså om huruvida ramverk i sig är något som faktiskt behövs eller om det är bättre att istället bara importera de bitarna som applikationen faktiskt behöver. Om min tolkning av begreppet är korrekt så tycker jag att det verkar rimligt för väldigt duktiga utvecklare som har bra koll på hur man strukturerar en applikation samt vilka paket/libraries som behöver importeras/finns tillgängliga.

För oss nybörjare tycker jag att ramverk är en lämpligare lösning då det ger oss en standarduppsättning med libraries samt en etablerad kodstruktur att arbeta efter. 

## Hur gick det att komma igång med din redovisa-sida?

Det var inte några större problem eftersom att vi har gjort samma uppsättning i tidigare kurser.

## Några funderingar kring arbetet med din kontroller?

Jag har inte direkt några funderingar kring kontrollers då jag har tidigare erfarenheter av hur de fungerar i ramverket från OOPHP kursen.

## Vilken är din TIL för detta kmom?

Jag har lärt mig hur man skapar ett REST API i Anax samt hur man med hjälp av CURL kan skicka POST requests från en kontroller.
